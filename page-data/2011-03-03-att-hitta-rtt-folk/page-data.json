{"componentChunkName":"component---src-templates-blog-post-js","path":"/2011-03-03-att-hitta-rtt-folk/","webpackCompilationHash":"8c93e71af87d643b289a","result":{"data":{"site":{"siteMetadata":{"title":"eldh.co","author":"Andreas Eldh"}},"markdownRemark":{"id":"2d13e075-0ae8-5280-ab24-a0a0445fcb8a","html":"<p>IT-konsultbolagen letar mycket folk. Jakten på talanger bland konsultbolagen är central under perioder då efterfrågan på resurser är stor, som nu, särskilt som det är ganska ont om duktiga it-konsulter. Antalet som utexamineras är ganska litet i förhållande till efterfrågan, och någon existerande överkapacitet att ta av finns det inte heller. Således behöver konsultbolagen hitta på olika sätt att aktivt locka till sig nytt folk. Sådana problem har inte företag som Propellerhead, Apple och Spotify. De kan nöja sig med att lägga upp en liten blänkare på sin hemsida och får ändå fler sökande än de kan hantera. Ett vanligt tillvägagångssätt är att erbjuda tipspengar. 10 000 om vi anställer någon du tipsat om. 15 000. 20 000! Man antar att personliga nätverk är ett fantastiskt sätt att hitta rätt folk på, och det stämmer säkert.</p>\n<p>Konsultbolag som implmenterar internsystem för Försäkringskassan kommer aldrig att bli så attraktiva arbetsgivare som exempelvis Twitter och Google, som gör coola tjänster och produkter som folk gillar att använda. Då gäller det att vara proaktiv och spela på de styrkor man faktiskt har. För varken otroligt duktiga medarbetare eller roliga arbetsuppgifter saknas. Det som saknas är ett sätt att kommunicera ut och skapa intresse för detta hos potentiella framtida rekryter.</p>\n<p>Connecta är en av landets större konsultfirmor. De har reklam i alla skåp i omklädningsrummen på SATS träningscenter. Där tror man sig ha hittat rätt målgrupp. Så här kanske tankegångarna gick: Ambitiösa, duktiga människor håller sig i form. Gillar yoga, spinning och drömmer om att bli IT-konsulter. Accenture är världens största konsultbolag och de satsade fram till December 2009 stenhårt på att använda en viss golfspelare i sin reklam (‘Go on. Be a Tiger.’). Sedan de kommit fram att hans fru hade anledning att bli lite putt (pun intended) ersattes han i all hast av ansiktslösa koreanska skridskoåkare. Alla företag håller sig framme på arbetsmarknadsdagar och mässor, anordnar aktiviteter och “träffar folk”.</p>\n<p>Alla har sina strategier. Men på nätet är tystnaden öronbedövande. Visst, det finns kanske facebooksidor, kanske en <a href=\"http://www.se.capgemini.com/karriarbloggen/\">blogg</a> som med lite tur uppdateras en gång i månaden, men antagligen mer sällan än så. Sådant skrämmer nog bort fler talanger än det lockar. Vem vill jobba på ett företag som inte bryr sig?</p>\n<p>Många konsulter är duktiga och driftiga – de bloggar, twittrar och genererar intresse inom områden där de kan mycket. Men företagen vågar inte utnyttja dessa kanaler. Antagligen är det en ängslighet över varumärket som gör att allt som står på samma skärm som en logotyp måste granskas i flera led. Visst skapar man kontroll, men man förlorar i kommunikation.</p>\n<p>Mitt förslag är enkelt: Uppmuntra, underlätta och belöna digitalt nätverkande. Låt alla anställda som vill blogga, twittra och nätverka i företagets namn (med en liten badge på twitter-avataren t ex). Ha en tydlig men tillåtande policy och uppmuntra ett personligt tilltal. Gör som <a href=\"http://twitter.com/wired\">Wired</a> och låt de anställda turas om att ta hand om ett officiellt företagskonto en vecka i taget. Ha ett gäng bloggar där flera anställda hjälper till att skriva inom olika ämnen. Och ge tillbörlig ersättning!</p>\n<p>Det handlar om att så mycket som möjligt exponera de talanger man har på företaget, att lita på att det man gör är intressant och på att man besitter stora mängder kompetens som växer om den får komma ut i luften.</p>","frontmatter":{"title":"Att hitta rätt folk","language":"swedish","date":"March 03, 2011"}}},"pageContext":{"isCreatedByStatefulCreatePages":false,"slug":"/2011-03-03-att-hitta-rtt-folk/","previous":{"fields":{"slug":"/2011-02-21-recension-samsung-galaxy-ace/"},"frontmatter":{"title":"Recension: Samsung Galaxy Ace"}},"next":{"fields":{"slug":"/2011-03-31-allt-r-ett-system/"},"frontmatter":{"title":"Allt är ett system"}}}}}