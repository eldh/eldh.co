<html><head><title>Din senste krönika kan suga en kasse kukar / eldh.co</title><meta name="viewport" content="width=device-width, initial-scale=1, maximum-scale=1, minimal-ui"><link rel="icon" type="image/png" href="/assets/img/favicon.png"><link rel="alternate" type="application/atom+xml" href="/atom.xml"><link rel="stylesheet" href="/assets/main.css"></head><body><div><div class="nav__wrapper"><input type="checkbox" class="nav__toggle" id="nav__toggle"><label class="nav__toggle-label" for="nav__toggle"></label><nav class="nav"><a class="nav__link" href="/">Home</a><a class="nav__link" href="/blog">Blog</a></nav></div><main role="main"><div class="post"><h1 class="post__heading">Din senste krönika kan suga en kasse kukar</h1><div class="post__content"><div><p>I mitt twitterflöde dök följande upp för någon dag sedan: <a href="https://twitter.com/#!/lisamagnusson/status/152370134835662848">'facebooks nya &quot;tidslinje&quot; kan f ö också gå och suga en kasse kukar'</a>. Att folk har starka åsikter om teknik är sannerligen inget ovanligt. Det som däremot är ovanligt är väl formulerad och underbyggd kritik mot tekniken. I 99 fall av 100 stannar det vid just sådana korta, ofta mycket grova, sågningar. Vanligtvis inget man skulle fästa någon särskild vikt vid. Men jag fastnade vid just den här tweeten, som skrevs av en person som jobbar med att formulera åsikter och som sannerligen inte skulle uttrycka sig så om någon text som hon starkt ogillade. Nä, inte ens de som uttryckligen kallar Lisa Magnusson för hora ber hon att suga en endaste liten kuk. Hade uttalandet gällt en text, ett konstverk eller ett musikaliskt verk hade det betraktats som ett mycket grovt, saklöst angrepp. Men nu handlade det om mjukvara och därför höjer ingen ett ögonbryn.</p>
<p>Det här är ett ganska vanligt problem, och jag skulle vilja hävda att det är en av grundorsakerna till att vi har ganska mycket dåliga system omkring oss. Folk bryr sig helt enkelt inte om att försöka förstå systemen alls, utan agerar som hjärndöda flashbacktroll och kastar ur sig första bästa invektiv. Om vi som faktiskt bygger och designar system stod upp för dem och krävde väl underbyggda argument för varför våra system ska suga påsar med manslemmar skulle vi dels bespara oss en massa skitsnack och dels skulle vi kunna få igång en konstruktiv diskussion om hur den teknik som vi använder dagligen faktiskt fungerar. Men nu förs diskussionen på samma nivå som mellan AFA och svenskarnas parti. Det är inte en särskilt bra miljö.</p>
<p>Så kära mediamänniskor och övriga twitterati, när ni kritiserar teknik, tänk er att ni kritiserar någons senaste krönika. Det sitter människor på andra sidan, inte helt olika er, och försöker göra så bra tekniska lösningar som vi bara kan, som vi hoppas att ni ska tycka om. Precis som ni vill vi höra konstruktiv, sansad kritik på det vi gör. Tänk igenom era argument och formulera er därefter.</p>
</div></div><time datetime="2012-01-03" class="post__moment">3 Jan 2012</time><div class="post__author">Authored by Andreas Eldh</div></div></main><script>(function(i,s,o,g,r,a,m){i['GoogleAnalyticsObject']=r;i[r]=i[r]||function(){(i[r].q=i[r].q||[]).push(arguments)},i[r].l=1*new Date();a=s.createElement(o),m=s.getElementsByTagName(o)[0];a.async=1;a.src=g;m.parentNode.insertBefore(a,m)})(window,document,'script','//www.google-analytics.com/analytics.js','ga');ga('create', 'UA-41786834-1', 'auto');ga('send', 'pageview');</script><link href="http://fonts.googleapis.com/css?family=Source+Sans+Pro:400,600,900,400italic,600italic,900italic" rel="stylesheet" type="text/css"></div></body></html>